<div id="content">
<div id="events_content">
	<h1>Σάββατο 22 & Κυριακή 23 Μαρτίου 2014<br/>
	    <span class="quote">“Find your deep, strong roots and then…fly!”</span><br/>
	    Hatha Yoga & Partner Yoga workshop με τους <span class="name">Βάγια Χάνου</span> & <span class="name">Αντρέα Σφυρίδη</span></h1>

	<p class="top_margin">Το Σαββατοκύριακο 22-23 Μαρτίου 2014 το Om Shanti Yoga Studio έχει
τη χαρά και την τιμή να φιλοξενεί τη <span class="name">Βάγια Χάνου</span> και τον <span class="name">Ανδρέα Σφυρίδη</span> από το
Αρμονία Yoga Studio στη Θεσσαλονίκη, για δύο αυτόνομα σεμινάρια Hatha & Partner
yoga αντίστοιχα.</p>

	<h2 class="top_margin">Πρόγραμμα</h2>
	<p class="top_margin bottom_margin"><span class="date">Σάββατο 17:00-19:30</span> <br/>
Εργαστήριο Partner Yoga με τον <span class="name">Αντρέα Σφυρίδη</span> <br/>
<span class="quote">«Εξερευνώντας τα όριά μας»</span> <br/></p>
	<p>Λίγα λόγια για το θέμα μας</p>
	<p>Τα “όρια” που τοποθετούμε πολλές φορές στη ζωή μας είναι ένα σημείο αξιολόγησης για εμάς ή τους άλλους, όμως πάντα υπάρχουν επειδή εμείς τα δημιουργούμε. </p>
	<p>Αντίστοιχα  λοιπόν κάποιες φορές τα όρια υπάρχουν για να τα ξεπερνάμε- πολύ περισσότερο ξαφνιάζοντας τον εαυτό μας ευχάριστα σε σχέση με τις δυνατότητές μας. Τέτοιες στιγμές συναντάμε συχνά στην πρακτική της Υoga και συνεχίζουμε ώσπου τα όρια αυτά μετατρέπονται σε κάτι νέο , μια άλλη κατεύθυνση που δεν πιστεύαμε ή δεν δοκιμάσαμε ως τώρα.
Σε αυτές τις μετατροπές συνήθως γνωρίζουμε και τις διαφορετικές πλευρές του εαυτού μας ανοίγοντας προς νέους κώδικες επικοινωνίας. 
Η πρακτική της Yoga σε συνεργασία είναι ένα βήμα ακόμα για την εξέλιξη της πρακτικής μας, εμβαθύνοντας στην asana κι εξερευνόντας τις στιγμές των ορίων που δέχονται αλλαγή.</p>
	<p class="top_margin">Στο εργαστήριο αυτό θα δουλέψουμε:</p>
	<p>Ομαδικά, assisting σε ζευγάρια, asana σε ρoή (partner vinyasa).</p>
	<p>Το εργαστήριο απευθύνεται σε ασκούμενους όλων των επιπέδων.</p>

	<h3 class="top_margin">Τί είναι η Partner Yoga:</h3>
	<p>Μάθημα που γίνεται σε ζευγάρια, αλλά και σε τριάδες ή και τετράδες. 
Η Partner Yoga μας δίνει τη δυνατότητα να ανακαλύψουμε τη yoga μέσα από τη συνεργασία και τη συντροφικότητα. Οι αισθήσεις της αφής, της ακοής, αλλά και της όρασης οξύνονται, πολλαπλασιάζονται, οι αναπνοές εξευγενίζονται και συγχρονίζονται, καθώς δεν περιορίζονται μόνο στο δικό μας σώμα, αλλά μέσω της συνεργασίας τα δύο σώματα λειτουργούν σαν ένα. Η σωστή ευθυγράμμιση του σώματος, η ισορροπία και η συγκέντρωση κατά την εκτέλεση των asanas επιτυγχάνονται στην Partner Yoga μέσα από την αμοιβαία στήριξη και εμπιστοσύνη, που μεταμορφώνουν,
 τελικά, την πρακτική σε ένα δελεαστικό, αλλά και πολύ ευχάριστο παιχνίδι.</p>

	<h3 class="top_margin">Λίγα λόγια για τον Αντρέα</h3>
	<img src="images/PARTNER-YOGAPARTNER--91.jpg" alt="Partner Yoga 2" />
	<p>Ο Αντρέας είναι ελεύθερος επαγγελματίας φωτογράφος επί 22 χρόνια ειδικευόμενος στη διαφημιστική, τουριστική, βιομηχανική φωτογραφία και αεροφωτογραφία στην Ελλάδα και το εξωτερικό.</p>
	<p>Αφού αγάπησε τη γιόγκα σαν ασκούμενος, θέλησε να εμβαθύνει στην πρακτική του και η επιθυμία αυτή τον οδήγησε να παρακολουθήσει και ολοκληρώσει το εκπαιδευτικό πρόγραμμα δασκάλων 200ωρών του ΝΥΣΥ στούντιο με τη Βιβή Λέτσου. Συνέχισε με το εκπαιδευτικό Principle Based Partner yoga με την Elysabeth Williamson, εμβαθύνοντας στην πρακτική της Partner yoga ενώ αυτό το διάστημα παρακολουθεί και το πρόγραμμα δασκάλων της YogaWorks με την Άννα Ζώρζου.</p>
	<p>Διδάσκει μαθήματα Hatha και σεμινάρια Partner yoga  στο Armonia Yoga Studio <a href="http://www.yogarmonia.com">www.yogarmonia.com</a></p>

	<p class="bottom_margin top_long_margin"><span class="date">Κυριακή 11:00-13:30</span> <br/>
Hatha Yoga workshop με τη <span class="name">Βάγια Χάνου</span> <br/>
<span class="quote">Pranayama-Asana-Yoga Nidra </span><br/></p>
	<p>Μια ολοκληρωμένη πρακτική με έμφαση σε twists & inversions
Στο εργαστήριο αυτό θα έχουμε για εφόδιά μας βοηθήματα της γιόγκα όπως τουβλάκια και ζώνες αλλά κυρίως την ξεκάθαρη, αναλυτική και ασφαλή καθοδήγηση στην κάθε asana.</p>
	<p>Θα βιώσουμε ευχαρίστηση και ανακούφιση μέσω της περιστροφής, ενθουσιασμό και χαρά μέσω της αναστροφής!</p>
	<p>Θα ξεκινήσουμε με pranayama (ασκήσεις αναπνοής), θα συνεχίσουμε με asana με θέμα περιστροφές & ανάστροφες και θα κλείσουμε με μια απολαυστική Yoga Nidra, όπως λέγεται η βαθιά χαλάρωση στη γιόγκα.</p>
	<p class="bottom_margin">Το εργαστήριο απευθύνεται σε όλα τα επίπεδα ασκούμενων.</p>

	<img src="images/Vayia.jpg" alt="Vayia Photo" />
	<h3>Λίγα λόγια για τη Βάγια</h3>
	<p>Η διδασκαλία της Βάγιας εμπνέεται από τη σχολή της Iyengar Yoga και το παρελθόν της στο χορό σαν δασκάλα και χορεύτρια, επιρροές που την οδήγησαν να ειδικευτεί στη Vinyasa yoga συνδυάζοντάς τα μοναδικά.
Βασίζεται στην αναλυτική ευθυγράμμιση και στην καθοδήγησή μας μέσω της αναπνοής.</p>
	<p>Το σεμινάριο είναι ιδανικό για όλα τα επίπεδα ασκούμενων χάρη στην πολύχρονη εμπειρία της και το σεβασμό στις ιδιαιτερότητες του καθενός, με παραλλαγές πρακτικής για αρχάριους, προχωρημένους, εγκύους και άτομα με παθήσεις.</p>
	<p>Περισσότερα για τη Βάγια στη σελίδα του Armonia Yoga Studio:</p>
	<p><a href="http://www.yogarmonia.com">www.yogarmonia.com</a></p>

	<h2 class="top_long_margin">Τιμές:</h2>
	<p>Συμμετοχή Σαββάτου ή Κυριακής για μέλη: 20€</p>
	<p>Συμμετοχή Σαββάτου ή Κυριακής για μη μέλη: 25 ευρω</p>
	<p>Προσφορά για όλο το Σαββατοκύριακο για μέλη: 35€</p>
	<p>Προσφορά για όλο το Σαββατοκύριακο για μη μέλη: 40€</p>
	<p class="small_text">* Στις τιμές δεν περιλαμβάνεται Φ.Π.Α. 23%.</p>
	<p class="small_text">** Μέλη θεωρούνται όσοι έιναι εγγεγραμμένοι.</p>

	<p class="top_margin">Δηλώσεις συμμετοχής και εξόφληση στο Om Shanti: </p>
	<p>Η κράτηση της θέσης θα γίνεται με καταβολή του αντιτίμου έως τις 10 Μαρτίου.</p>
	<p>Σε περίπτωση εκπρόθεσμης δήλωσης συμμετοχής, θα υπάρχει επιπλέον επιβάρυνση 5 ευρώ.</p>

</div>
</div>
