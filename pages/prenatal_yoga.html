<div id="content">
<div id="unnata_content"> <!-- same interface. -->

	<div class="post">
		<div class="text">
			<h2>Η γιόγκα στην εγκυμοσύνη</h2>
			<p>Η εγκυμοσύνη είναι από τις πιο ξεχωριστές
περιόδους στη ζωή της γυναίκας. Γίνεται μητέρα, που σημαίνει οτι
ολόκληρη η ψυχοσύνθεσή της μεταβάλλεται αφού καλείται να αφιερώσει όλη
την ενέργεια της στην ανατροφή του παιδιού, πράγμα μαγευτικό ωστόσο
απαιτητικό και δύσκολο ταυτόχρονα. Η μητρότητα και η αυτοθυσία είναι
ένα και το αυτό. Η εγκυμοσύνη προσφέρει στη γυναίκα μια σπάνια
δυνατότητα να αισθανθεί την αδάμαστη ενέργεια της ζωής, να έρθει σε
βαθειά επαφή με το σώμα και την ψυχή της, η εγκυμοσύνη ενισχύει τη
διαίσθηση, την αυτογνωσία και καλεί τη γυναίκα να εμπιστευτεί το
αρχέγονο ένστικτό της για να φέρει με ασφάλεια και αγάπη το παιδί της
στον κόσμο.  
			</p>
		</div>
		<div class="image" id="image1">
			<img src="images/pre2.jpg" alt="prenatal image no1" />
		</div>
	</div>

	<div class="post">
		<div class="image" id="image2">
			<img src="images/pren1.jpg" alt="prenatal image no2" />
		</div>
		<div class="text">
		<p>Η γιόγκα κατά τη διάρκεια της εγκυμοσύνης:</p>
		<ul>
			<li>Ανακουφίζει από μυϊκούς πόνους που οφείλονται στην αύξηση του μεγέθους της μήτρας και των κιλών.</li>
			<li>Μειώνει το άγχος και την ανησυχία.</li>
			<li>Βοηθά στον τοκετό, αφού ανοίγει την περιοχή των ισχύων και της λεκάνης και διδάσκει τη βαθειά διαφραγματική αναπνοή, που ηρεμεί και καθησυχάζει.</li>
			<li>Βοηθά την έγκυο να βελτιώσει την ισορροπία της, που διαταράσσεται λόγω των επιπλέον κιλών και της μεταβολής του κέντρου βάρους του σώματος της.</li>
			<li>Τονώνει την αυτοπεποίθηση της εγκύου μέσω της συναναστροφής της με άλλες εγκύους σε ένα περιβάλλον αλληλοϋποστήριξης, σεβασμού και κατανόησης.</li>
			<li>Ενισχύει το δέσιμο μητέρας-μωρού από την αρχή της κύησης.</li>
			<li>Εκπαιδεύει τη μητέρα να χαλαρώνει όποτε το θελήσει. Μετά τη γέννα η μητέρα μπορεί ευκολότερα να κοιμάται όποτε κοιμάται το μωρό της και να ξεκουράζεται μαζί του.</li>
		</ul>
		<br/><br/>
		<p>Μετά τον τοκετό η γυναίκα συνήθως συνεχίζει την πρακτική της στη γιόγκα. Αφιερώνοντας λίγο χρόνο στον εαυτό της βοηθά το σώμα της να επανέλθει γρηγορότερα και καλύτερα και την ίδια να ανταπεξέλθει αποτελεσματικά στο νέο απαιτητικό της ρόλο, να είναι πιο ήρεμη και συγκεντρωμένη, να είναι η μητέρα που επιθυμεί...!
		</p>
		</div>
	</div>

</div>
</div>
